
Explica’ns com ho has fet!

A més del codi que entregaràs per a resoldre aquest nivell, volem que ens l'expliquis i demostris com s'executa.

L'objectiu és que practiquis el que serà el teu dia a dia treballant integrat en un equip de desenvolupament on, periòdicament, hauràs de detallar les teves propostes o justificar les decisions tècniques que hagis pres.

Aquest exercici et permetrà treballar a ordenar idees i ser capaç de resumir i comunicar allò que consideris més rellevant per a la teva audiència. A la IT Academy és la persona encarregada de la mentoria, però en el futur serà l’equip de desenvolupament en el que t’integris.

Per això, et demanem que gravis un vídeo, que pots incloure en el mateix Repositori de Git on has d'entregar el codi, o en un altre diferent (en aquest cas, no t’oblidis d’incloure l’enllaç).

El vídeo ha de complir els següents requisits:

Ha d'incloure la gravació de la pantalla del teu equip on puguis anar mostrant i detallant el que et sembli més rellevant del codi que has escrit, i demostrar el seu funcionament executant-lo.
L'àudio ha de tenir un mínim de qualitat perquè s'entengui.
No hi ha establerta una durada mínima, però no hauria de ser superior als cinc minuts, tret d’exercicis molt llargs.
No cal que sigui un vídeo “professional”, ni que l'editis per afegir portades, ni epílegs, i tampoc cal que hi surtis tu.
		